---
title: Faktury za rejestracje w usłudze Azure Enterprise
description: W tym artykule wyjaśniono, jak zarządzać fakturami za usługę Azure Enterprise i wykonywać związane z nimi działania.
keywords: ''
author: bandersmsft
ms.author: banders
ms.date: 09/09/2019
ms.topic: conceptual
ms.service: billing
manager: boalcsva
ms.openlocfilehash: dccc9462c6c20f3bce239e3b61cafa3d61e3d383
ms.sourcegitcommit: 3e7646d60e0f3d68e4eff246b3c17711fb41eeda
ms.translationtype: HT
ms.contentlocale: pl-PL
ms.lasthandoff: 09/11/2019
ms.locfileid: "70901189"
---
# <a name="azure-enterprise-enrollment-invoices"></a>Faktury za rejestracje w usłudze Azure Enterprise

W tym artykule wyjaśniono, jak zarządzać fakturami za usługę Azure Enterprise i wykonywać związane z nimi działania. Faktura odzwierciedla naliczone opłaty, dlatego należy sprawdzić, czy jest prawidłowa. Warto również zapoznać się z innymi zadaniami, które mogą być wymagane w związku z fakturami.

## <a name="incorrect-overage-invoice"></a>Niepoprawna faktura nadwyżkowa

Jeśli uważasz, że wystawiono dla Ciebie nieprawidłową fakturę nadwyżkową, zobacz temat [Omówienie rachunku za umowę Azure Enterprise Agreement](billing-understand-your-bill-ea.md), który pomoże Ci w uzgodnieniu opłat za użycie platformy Azure. Jeśli uważasz, że firma Microsoft błędnie naliczyła opłaty nadwyżkowe, skontaktuj się z zespołem pomocy technicznej.

## <a name="change-a-po-number-for-an-overage-invoice"></a>Zmiana numeru zamówienia zakupu na fakturze nadwyżkowej

W witrynie Azure EA Portal automatycznie generowany jest domyślny numer zamówienia zakupu, o ile administrator umowy EA nie ustawił tego numeru przed datą wystawienia faktury. Administrator umowy EA może zaktualizować numer zamówienia w witrynie Azure EA Portal, logując się i przechodząc do obszaru **Raporty**. Administrator umowy EA może zaktualizować numer zamówienia zakupu. W prawym górnym rogu, gdzie widoczny jest numer zamówienia zakupu, należy kliknąć ikonę ołówka i zaktualizować informacje.

Administrator umowy EA może zaktualizować numer zamówienia zakupu w bieżącym kwartale rozliczeniowym, przed utworzeniem faktury. Może także zaktualizować numer zamówienia zakupu w ciągu siedmiu dni od otrzymania automatycznej wiadomości e-mail z powiadomieniem o fakturze.

Jeśli administrator umowy EA nie zaktualizował numeru zamówienia zakupu, a jest wymagany nowy numer zamówienia zakupu, jedyną opcją jest rozliczenie bieżącej faktury i ponowne wystawienie faktury ze zmienionymi danymi. Jeśli jako klient musisz zaktualizować numer zamówienia zakupu, skontaktuj się ze swoim partnerem w celu uzyskania pomocy.

## <a name="adjust-billing-frequency"></a>Zmiana częstotliwości fakturowania

Klienci otrzymują faktury w cyklu rocznym, kwartalnym lub miesięcznym. Cykl rozliczeniowy jest określany podczas podpisywania umowy przez klienta. Rozliczanie miesięczne to najkrótszy cykl rozliczeniowy.

Aby zmienić cykl rozliczeniowy w przypadku rejestracji bezpośrednich, wymagane jest zatwierdzenie przez administratora przedsiębiorstwa. W przypadku rejestracji pośrednich wymagane jest zatwierdzenie przez administratora partnera. Zmiana zacznie obowiązywać po zakończeniu bieżącego kwartału rozliczeniowego.

Aby zmienić roczny lub kwartalny cykl rozliczeniowy na miesięczny, wymagana jest poprawka do umowy.  Każda zmiana aktualnego cyklu rozliczeniowego dla rejestracji wymaga zatwierdzenia przez administratora przedsiębiorstwa lub przez osobę wskazaną w umowie jako _Kontakt odbiorcy faktury_. Można przesłać zatwierdzenie za pomocą formularza [Azure EA Portal — pomoc techniczna](https://support.microsoft.com/supportrequestform/cf791efa-485b-95a3-6fad-3daf9cd4027c), wybierając kategorię problemu **Rozliczenia i fakturowanie**.  Zmiana zacznie obowiązywać po zakończeniu bieżącego kwartału rozliczeniowego.

W przypadku podpisania poprawki M503 można zmienić częstotliwość fakturowania dla dowolnej umowy na miesięczną. 

## <a name="credits-and-adjustments"></a>Środki i korekty

Wszystkie środki i korekty zastosowane do rejestracji są widoczne w portalu [https://www.ea.azure.com](https://www.ea.azure.com) w sekcji **Raporty**. Jeśli masz określone pytanie dotyczące konkretnej kwoty środków, skontaktuj się z [pomocą techniczną witryny Azure EA Portal](https://support.microsoft.com/supportrequestform/cf791efa-485b-95a3-6fad-3daf9cd4027c).

## <a name="request-an-invoice-copy"></a>Żądanie kopii faktury

Aby zażądać kopii faktury, skontaktuj się z partnerem.

## <a name="understand-your-bill"></a>Opis zawartości rachunku

Aby uzyskać informacje na temat faktur i opłat, zobacz [Omówienie rachunku za umowę Azure Enterprise Agreement](billing-understand-your-bill-ea.md).

## <a name="overage-offset-by-customers"></a>Przesunięcie opłat za użycie nadwyżkowe przez klientów

Jeśli klient ma nadwyżki, których koszty chce pokryć w ramach zobowiązania pieniężnego, muszą być spełnione następujące kryteria:

- Klient ma naliczone, ale nieuregulowane opłaty za nadwyżki, a od daty zakończenia rozliczanej usługi nie minął jeszcze jeden rok.
- Dostępna kwota zobowiązania pieniężnego pokrywa w całości naliczone opłaty, w tym wszystkie poprzednie nieuregulowane faktury za platformę Azure.
- Okres rozliczeniowy wybrany do uzupełnienia jest całkowicie zamknięty. Rozliczenia są całkowicie zamykane po 5. dniu każdego miesiąca.
- Okres rozliczeniowy wybrany do przesunięcia jest całkowicie zamknięty.
- Rabaty ACD opierają się na rzeczywistej wysokości nowego zobowiązania pieniężnego, od której odejmuje się wszelkie środki przeznaczone na opłacenie poprzedniego użycia. To wymaganie dotyczy tylko naliczonych opłat za użycie nadwyżkowe. To rozwiązanie można zastosować tylko do usług rozliczanych ze zobowiązania pieniężnego — nie można w ten sposób regulować opłat z platformy Marketplace. Opłaty na platformie Marketplace są rozliczane osobno.
- Jeśli klient chce wykonać przesunięcie opłat za użycie nadwyżkowe, może utworzyć wniosek o pomoc techniczną. Taki wniosek o pomoc techniczną może też utworzyć zespół ds. obsługi klientów. Aby ukończyć ten proces, wymagane jest zatwierdzenie w formie wiadomości e-mail przez administratora umowy EA klienta lub osobę wskazaną jako Kontakt odbiorcy faktury.

## <a name="view-price-sheet-information"></a>Wyświetlanie informacji o cenniku

Administratorzy przedsiębiorstwa mogą wyświetlać cennik usług platformy Azure przypisany do ich rejestracji.

Aby wyświetlić bieżący cennik:

1. W witrynie Azure EA Portal kliknij pozycję **Raporty**, a następnie kliknij pozycję **Arkusz cen**.
2. Wyświetl arkusz cen lub kliknij pozycję **Pobierz**.

![Przykład przedstawiający informacje o cenniku](./media/billing-ea-portal-enrollment-invoices/ea-create-view-price-sheet-information.png)

Aby pobrać cennik historyczny:

1. W witrynie Azure EA Portal kliknij pozycję **Raporty**, a następnie kliknij pozycję **Pobierz zestawienie użycia**.
2. Pobierz arkusz cen.

![Przykład pokazujący, jak pobrać starszy arkusz cen](./media/billing-ea-portal-enrollment-invoices/create-ea-view-price-sheet-download-historical-price-list.png)

Jeśli masz pytania dotyczące różnic w cenach, zapoznaj się z wymienionymi poniżej potencjalnymi przyczynami:

Cennik mógł ulec zmianie między poprzednią rejestracją a nową rejestracją. Zmiany cen następują, ponieważ ceny zależą od umowy związanej z konkretną rejestracją i obowiązują od daty rozpoczęcia umowy do daty jej zakończenia. W momencie przeniesienia rejestracji do nowej rejestracji zaczyna obowiązywać cennik z nowej umowy. Ceny są określane przez arkusz cen klienta. W związku z tym ceny w nowej rejestracji mogą być wyższe.

Cennik zmienia się też w momencie przedłużenia rejestracji na czas nieokreślony. Zaczyna wówczas obowiązywać cennik płatności zgodnie z rzeczywistym użyciem.

## <a name="request-detailed-usage-information"></a>Żądanie szczegółowych informacji o użyciu

Administratorzy przedsiębiorstwa mogą wyświetlać podsumowanie danych użycia, wykorzystanych zobowiązań pieniężnych i opłat związanych z dodatkowym użyciem w witrynie Azure EA Portal. Opłaty są wyświetlane na poziomie podsumowania dla wszystkich kont i subskrypcji.

Aby wyświetlić szczegółowe informacje o użyciu na określonych kontach, można pobrać raport Szczegóły użycia, przechodząc do pozycji **Raporty** > **Pobierz zestawienie użycia**. Raport nie zawiera żadnych należnych podatków. Między momentem, w którym wystąpiło użycie, a odzwierciedleniem tego użycia w raporcie może wystąpić opóźnienie do ośmiu godzin.

W przypadku rejestracji pośrednich partner musi włączyć funkcję marży, zanim będzie można wyświetlać informacje związane z kosztami.

## <a name="move-usage-data-to-another-enrollment"></a>Przenoszenie danych dotyczących użycia do innej rejestracji

Dane dotyczące użycia są przenoszone tylko wtedy, gdy przeniesienie ma datę wsteczną. Istnieją dwie opcje przenoszenia danych dotyczących użycia z jednej rejestracji do innej:

- Przeniesienie kont między rejestracjami.
- Przeniesienie rejestracji między rejestracjami.

W przypadku każdej z tych opcji należy przesłać [wniosek o pomoc techniczną](https://support.microsoft.com/supportrequestform/cf791efa-485b-95a3-6fad-3daf9cd4027c) do zespołu pomocy technicznej EA. 

## <a name="monetary-commitment-and-unbilled-usage"></a>Zobowiązanie pieniężne i nierozliczone opłaty za użycie

Zobowiązanie pieniężne platformy Azure to uiszczana z góry opłata za usługi platformy Azure. Zobowiązanie pieniężne jest wykorzystywane w miarę używania usług. Usługi platformy Azure dostarczane przez firmę Microsoft są rozliczane przy użyciu zobowiązania pieniężnego. Istnieją jednak wyjątki, obejmujące opłaty rozliczane oddzielnie oraz usługi platformy Marketplace.

_Opłaty rozliczane oddzielnie_ oraz _usługi platformy Azure Marketplace_ odnoszą się do usług innych firm, wdrażanych z platformy Azure Marketplace. Główna różnica między tymi dwoma typami usług dotyczy sposobu fakturowania, wynikającego ze struktury umów z zewnętrznymi wydawcami.

Użycie usług innych firm jest widoczne na fakturze w sekcji **Opłaty rozliczane oddzielnie**. Opłaty za to użycie są odejmowane od salda zobowiązania pieniężnego platformy Azure. Aby zapoznać się z listą usług innych firm, zobacz temat [Usługi odsprzedawców w witrynie Azure Marketplace korzystają teraz ze zobowiązania pieniężnego platformy Azure](https://azure.microsoft.com/updates/azure-marketplace-third-party-reseller-services-now-use-azure-monetary-commitment/).

Opłaty za użycie widoczne na fakturze w sekcji **Azure Marketplace** są rozliczane osobno. Nie można ich regulować przy użyciu zobowiązania pieniężnego. Natomiast wszystkie opłaty — w tym za usługi platformy Marketplace, użycie nadwyżkowe i opłaty rozliczane oddzielnie — są skonsolidowane na jednej fakturze.

Otrzymasz jedną fakturę za nadwyżkowe użycie na platformie Azure oraz zakupy usług innych firm na platformie Marketplace.

Po całkowitym wykorzystaniu zobowiązania pieniężnego opłaty za użycie są rozliczane w cyklu miesięcznym lub kwartalnym. Jeśli rejestracja rozpoczęła się przed 1 maja 2018 r., stosowany jest próg 150% zobowiązania pieniężnego, a użycie nadwyżkowe jest rozliczane co kwartał. Jeśli rejestracja rozpoczęła się po 1 maja 2018 r., wszystkie nadwyżki są rozliczane miesięcznie.

## <a name="next-steps"></a>Następne kroki
- Aby uzyskać informacje na temat faktur i opłat, zobacz [Omówienie rachunku za umowę Azure Enterprise Agreement](billing-understand-your-bill-ea.md).
- Aby dowiedzieć się, jak rozpocząć korzystanie z witryny Azure EA Portal, zobacz [Wprowadzenie do witryny Azure EA Portal](billing-ea-portal-get-started.md).
