---
title: Omówienie usługi Azure Media Services w wersji 3 | Microsoft Docs
description: Ten artykuł zawiera ogólne omówienie usługi Media Services i zapewnia linki do artykułów zawierających więcej szczegółów.
services: media-services
documentationcenter: na
author: Juliako
manager: femila
editor: ''
tags: ''
keywords: azure media services, stream, broadcast, live, offline
ms.service: media-services
ms.devlang: multiple
ms.topic: overview
ms.tgt_pltfrm: multiple
ms.workload: media
ms.date: 02/07/2019
ms.author: juliako
ms.custom: mvc
ms.openlocfilehash: 0f4fd963ce3649c901a76f6677be059ba5be25af
ms.sourcegitcommit: fcb674cc4e43ac5e4583e0098d06af7b398bd9a9
ms.translationtype: HT
ms.contentlocale: pl-PL
ms.lasthandoff: 02/18/2019
ms.locfileid: "56337565"
---
# <a name="what-is-azure-media-services-v3"></a>Co to jest usługa Azure Media Services w wersji 3?

Azure Media Services to oparta na chmurze platforma umożliwiająca tworzenie rozwiązań pozwalających na osiąganie jakości odpowiedniej do emisji w przypadku przesyłania strumieniowego wideo, zwiększanie dostępności i dystrybucji, analizowanie zawartości i wykonywanie wielu innych operacji. Niezależnie od tego, czy jesteś deweloperem aplikacji, biurem obsługi, agencją rządową, czy też firmą rozrywkową, usługa Media Services pomaga tworzyć aplikacje, które zapewniają środowisko multimedialne o najwyższej jakości dużej liczbie odbiorców na obecnie najpopularniejszych urządzeniach przenośnych i przeglądarkach. 

## <a name="what-can-i-do-with-media-services"></a>Co mogę zrobić za pomocą usługi Media Services?

Usługa Media Services umożliwia tworzenie różnych przepływów pracy multimediów w chmurze, a poniżej przedstawiono kilka przykładów tego, co można uzyskać za pomocą usługi Media Services.  

* Dostarczaj wideo w różnych formatach, aby można je było odtworzyć w różnych przeglądarkach i na różnych urządzeniach. Aby umożliwić zarówno dostarczanie na żądanie, jak i transmitowanie strumieniowo na żywo do różnych klientów (urządzeń przenośnych, telewizorów, komputerów itp.), treści wideo i audio muszą być odpowiednio zakodowane oraz zapakowane. Aby poznać sposób dostarczania i strumieniowego przesyłania takiej zawartości, zobacz [Szybki start: kodowanie i przesyłanie strumieniowe plików](stream-files-dotnet-quickstart.md).
* Przesyłaj strumieniowo do wielu odbiorców online imprezy sportowe, takie jak mecze piłki nożnej i baseballa, zawody międzyuczelniane lub międzyszkolne itd. 
* Prowadź emisję publicznych spotkań i wydarzeń, np. odbywających się w urzędach miejskich, albo spotkań rady miejskiej czy komisji.
* Analizuj nagrania wideo lub zawartość audio. Aby na przykład osiągnąć wyższe zadowolenie klientów, organizacje mogą wyodrębnić mowę jako tekst i tworzyć indeksy wyszukiwania oraz pulpity nawigacyjne. Następnie mogą oni wyodrębnić informacje dotyczące typowych skarg, źródeł skarg i inne odpowiednie dane.
* Utwórz serwis wideo subskrypcji i przesyłaj strumieniowo zawartość chronioną przez technologię DRM, gdy klient (na przykład studio filmowe) chce ograniczyć dostęp i używanie zastrzeżonych prac objętych prawami autorskimi.
* Dostarczaj zawartość offline do odtwarzania w samolotach, pociągach i samochodach. Klient może pobrać zawartość do odtworzenia na swój telefon lub tablet, jeśli przewiduje, że zostanie odłączony od sieci.
* Wdróż edukacyjną platformę wideo ze szkoleniami internetowymi za pomocą usługi Azure Media Services i [interfejsów API usług Azure Cognitive Services](https://docs.microsoft.com/azure/#pivot=products&panel=ai) w celu przekształcania mowy na tekst podpisów, tłumaczenia na wiele języków, itp. 
* Dzięki usłudze Azure Media Services oraz [interfejsom API usług Cognitive Services](https://docs.microsoft.com/azure/#pivot=products&panel=ai) możesz dodawać napisy i podpisy do filmów, aby spełnić potrzeby szerszego grona odbiorców (na przykład osób z wadami słuchu lub osób chcących jednocześnie czytać w innym języku).
* Włącz usługę Azure CDN, aby osiągnąć wysoką skalowalność w celu zapewnienia lepszej obsługi błyskawicznego zwiększenia obciążenia (na przykład na początku wydarzenia prezentującego nowy produkt). 

## <a name="v3-capabilities"></a>Możliwości wersji 3

Wersja 3 opiera się na ujednoliconej powierzchni interfejsu API, która udostępnia zarówno funkcje zarządzania, jak i operacji oparte na usłudze Azure Resource Manager. 

Ta wersja oferuje następujące możliwości:  

* **Przekształcenia**, które pomagają definiować proste przepływy pracy zadań przetwarzania lub analizy multimediów. Przekształcenie to przepis na przetwarzanie plików audio i wideo. Następnie możesz wielokrotnie je stosować, aby przetworzyć wszystkie pliki w Twojej bibliotece zawartości, przesyłając zadania do przekształcenia.
* **Zadania** przetwarzania (kodowania lub analizowania) Twoich plików wideo. Zawartość wejściową można określić dla zadania przy użyciu adresów URL HTTPS, adresów URL sygnatury dostępu współdzielonego lub ścieżek do plików znajdujących się w magazynie obiektów blob platformy Azure. Obecnie usługa AMS w wersji 3 nie obsługuje fragmentarycznego kodowania transferu przez adresy URL HTTPS.
* **Powiadomienia**, które monitorują postęp zadania lub stany albo uruchomienie/zatrzymanie kanału na żywo i błędy. Powiadomienia są zintegrowane z systemem powiadomień usługi Azure Event Grid. Możesz łatwo subskrybować zdarzenia dla kilku zasobów w usłudze Azure Media Services. 
* Szablony usługi **Azure Resource Management** mogą służyć do tworzenia i wdrażania przekształceń, punktów końcowych przesyłania strumieniowego, kanałów itd.
* **Kontrola dostępu oparta na rolach** może zostać ustawiona na poziomie zasobów, co umożliwia zablokowanie dostępu do określonych zasobów, takich jak przekształcenia, kanały i inne.
* **Zestawy SDK klientów** w wielu językach: .NET, .NET Core, Python, Go, Java i Node.js.

## <a name="naming-conventions"></a>Konwencje nazewnictwa

Nazwy zasobów w usłudze Azure Media Services w wersji 3 (na przykład Zasoby, Zadania, Przekształcenia) podlegają ograniczeniom nazewnictwa usługi Azure Resource Manager. Zgodnie z zasadami usługi Azure Resource Manager nazwy zasobów są zawsze unikatowe. W związku z tym jako nazw zasobów można używać dowolnych ciągów będących unikatowymi identyfikatorami (na przykład identyfikatorów GUID). 

Nazwy zasobów usługi Media Services nie mogą zawierać znaków „<”, „>”, „%”, „&”, „:”, „&#92;”, „?”, „/”, „*”, „+”, „.”, pojedynczych cudzysłowów ani żadnych znaków sterujących. Wszystkie inne znaki są dozwolone. Maksymalna długość nazwy zasobu to 260 znaków. 

Aby uzyskać więcej informacji na temat nazewnictwa w usłudze Azure Resource Manager zobacz: [Wymagania dotyczące nazewnictwa](https://github.com/Azure/azure-resource-manager-rpc/blob/master/v1.0/resource-api-reference.md#arguments-for-crud-on-resource) i [Konwencje nazewnictwa](https://docs.microsoft.com/azure/architecture/best-practices/naming-conventions).

## <a name="v3-api-design-principles"></a>Zasady projektowania interfejsów API w wersji 3

Jedną z najważniejszych zasad projektowania interfejsów API w wersji 3 jest lepsze zabezpieczenie interfejsu API. Interfejsy API w wersji 3 nie zwracają wpisów tajnych ani poświadczeń w operacji **Get** lub **List**. Klucze mają zawsze wartość null, są puste lub oczyszczone z odpowiedzi. Należy wywołać oddzielną metodę akcji w celu pobrania wpisów tajnych lub poświadczeń. Oddzielne akcje umożliwiają ustawienie różnych uprawnień zabezpieczeń RBAC w przypadku, gdy niektóre interfejsy API pobierają/wyświetlają wpisy tajne, podczas gdy inne interfejsy API tego nie robią. Aby uzyskać informacje na temat zarządzania dostępem przy użyciu funkcji RBAC, zobacz [Zarządzanie dostępem przy użyciu funkcji RBAC](https://docs.microsoft.com/azure/role-based-access-control/role-assignments-rest).

Przykłady obejmują: 

* niezwracanie wartości ContentKey w operacji Get elementu StreamingLocator, 
* niezwracanie kluczy ograniczeń w operacji get elementu ContentKeyPolicy, 
* niezwracanie części ciągu zapytania adresu URL (aby usunąć podpis) dla wejściowych adresów URL HTTP zadań.

Zobacz przykład [Get content key policy — .NET](get-content-key-policy-dotnet-howto.md) (Pobieranie zasad dotyczących klucza zawartości — .NET).

## <a name="how-can-i-get-started-with-v3"></a>Jak można zacząć korzystać z wersji 3?

Aby uzyskać informacje na temat rozpoczynania programowania za pomocą interfejsu API usługi Media Services w wersji 3 oraz różnych narzędzi i zestawów SDK, zobacz [Rozpoczynanie programowania](developers-guide.md).

## <a name="v3-content-map"></a>Mapa zawartości wersji 3

Zawartość usługi Media Services w wersji 3 ma następującą organizację (uwzględnioną również w spisie treści):

|Sekcje| Opis|
|---|---|
| Omówienie | Opis funkcjonalności i zastosowania usługi Media Services.|
| Przewodniki Szybki start | Podstawowe instrukcje wprowadzające, które pozwalają nowym klientom szybko wypróbować usługę Media Services.|
| Samouczki | Procedury oparte na scenariuszach dotyczące niektórych typowych zadań wykonywanych przy użyciu usługi Media Services.|
| Przykłady | Linki do przykładów kodu. |
| Pojęcia | Diagramy oraz szczegółowe objaśnienie funkcjonalności usługi Media Services w wersji 3. Przed rozpoczęciem programowania należy zapoznać się z opisami podstawowych pojęć zawartymi w tych tematach.<br/><br/>* Przekazywanie do chmury i magazynowanie w niej<br/>* Kodowanie<br/>* Media Analytics<br/>* Tworzenie pakietów, dostarczanie, ochrona<br/>* Transmisja strumieniowa na żywo<br/>* Monitorowanie ciągłe<br/>* Odtwarzacze klienckie<br/><br/>Wiele innych funkcji |
| Przewodniki z instrukcjami | Sposób wykonania zadania.|

## <a name="next-steps"></a>Następne kroki

Aby sprawdzić, jak łatwo rozpocząć kodowanie i strumieniowe przesyłanie plików wideo, zobacz [Strumieniowe przesyłanie plików](stream-files-dotnet-quickstart.md). 

