---
title: Plik dyrektywy include
description: Plik dyrektywy include
ms.custom: include file
services: azure-dev-spaces
ms.service: azure-dev-spaces
ms.component: azds-kubernetes
author: ghogen
ms.author: ghogen
ms.date: 05/11/2018
ms.topic: include
manager: douge
ms.openlocfilehash: fbbd66dea73747acaf1c267f7d3ba7b1bb17baa2
ms.sourcegitcommit: 0a84b090d4c2fb57af3876c26a1f97aac12015c5
ms.translationtype: HT
ms.contentlocale: pl-PL
ms.lasthandoff: 07/11/2018
ms.locfileid: "38728892"
---
## <a name="build-and-run-code-in-kubernetes"></a>Kompilowanie i uruchamianie kodu na platformie Kubernetes
Teraz uruchomimy nasz kod! W oknie terminalu uruchom to polecenie z **głównego folderu kodu**, WebFrontEnd:

```cmd
azds up
```

Śledź dane wyjściowe polecenia — wraz z postępem zauważysz kilka rzeczy:
- Kod źródłowy jest synchronizowany z przestrzenią deweloperów na platformie Azure.
- Obraz kontenera jest tworzony na platformie Azure, zgodnie z tym, co określają elementy zawartości aparatu Docker w folderze kodu.
- Tworzone są obiekty Kubernetes, które wykorzystują obraz kontenera, zgodnie z tym, co określa plan narzędzia Helm w folderze kodu.
- Wyświetlane są informacje o punktach końcowych kontenera. W tym przypadku spodziewamy się publicznego adresu URL HTTP.
- Zakładając, że powyższe etapy zakończą się powodzeniem, podczas uruchamiania kontenera powinny być widoczne dane wyjściowe `stdout` (i `stderr`).

> [!Note]
> Te kroki będą trwać dłużej podczas pierwszego uruchomienia polecenia `up`, ale kolejne uruchomienia powinny być szybsze.

### <a name="test-the-web-app"></a>Testowanie aplikacji internetowej
Przeskanuj dane wyjściowe konsoli w poszukiwaniu informacji o publicznym adresie URL, który został utworzony za pomocą polecenia `up`. Będzie on mieć postać: 

`Service 'webfrontend' port 'http' is available at <url>` 

Otwórz ten adres URL w oknie przeglądarki — aplikacja internetowa powinna zostać załadowana. Podczas wykonywania kontenera dane wyjściowe `stdout` i `stderr` są przesyłane strumieniowo do okna terminalu.

> [!Note]
> Przy pierwszym uruchomieniu przygotowanie publicznego serwera DNS może potrwać kilka minut. Jeśli publiczny adres URL nie zostanie rozpoznany, możesz użyć alternatywnego adresu URL http://localhost:<portnumber>, który jest wyświetlany w danych wyjściowych konsoli. Jeśli używasz adresu URL hosta lokalnego, może się wydawać, że kontener działa lokalnie, ale faktycznie jest on uruchamiany w usłudze AKS. Dla Twojej wygody i ułatwienia interakcji z usługą z komputera lokalnego usługa Azure Dev Spaces tworzy tymczasowy tunel SSH do kontenera uruchomionego na platformie Azure. Później, gdy rekord DNS będzie gotowy, możesz wrócić i wypróbować publiczny adres URL.
