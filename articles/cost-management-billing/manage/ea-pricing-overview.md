---
title: Cennik umowy EA platformy Azure
description: Tu przedstawiono omówienie cennika umowy EA platformy Azure
author: bandersmsft
ms.reviewer: baolcsva
ms.service: cost-management-billing
ms.topic: conceptual
ms.date: 06/01/2020
ms.author: banders
ms.openlocfilehash: 5ad92fe9f243cf9884f29536cf6ebb66202338d5
ms.sourcegitcommit: d118ad4fb2b66c759b70d4d8a18e6368760da3ad
ms.translationtype: HT
ms.contentlocale: pl-PL
ms.lasthandoff: 06/02/2020
ms.locfileid: "84299965"
---
# <a name="azure-ea-pricing"></a>Cennik umowy EA platformy Azure

Ten artykuł zawiera omówienie cen platformy Azure dla przedsiębiorstw.

## <a name="azure-ea-pricing-overview"></a>Omówienie cennika umowy Azure EA

Ta sekcja zawiera szczegółowe informacje na temat sposobu obliczania użycia. Zawiera też odpowiedzi na wiele często zadawanych pytań dotyczących opłat za różne usługi platformy Azure w ramach umowy Enterprise Agreement, w przypadku których obliczenia są bardziej złożone.

### <a name="price-protection"></a>Ochrona cen

Klienci i partnerzy handlowi mają gwarancję otrzymania cen nie wyższych niż określone w cenniku dla klienta lub obowiązujące w dniu wejścia w życie zakupu na platformie Azure. Cena ta jest określana jako cena bazowa. W przypadku usług wprowadzonych po dokonaniu zakupu na platformie Azure naliczana jest cena obowiązująca z rabatem odpowiedniego poziomu w momencie pierwszego wprowadzenia usługi. Ochrona cen ma zastosowanie w okresie obowiązywania zobowiązania, który może trwać od jednego do trzech lat w zależności od danej umowy Enterprise Agreement.

### <a name="price-changes"></a>Zmiany cen

Firma Microsoft może obniżyć bieżącą cenę w ramach umowy Enterprise Agreement dotyczącą poszczególnych usług platformy Azure w okresie rejestracji. Rozszerzymy te obniżone stawki na istniejących klientów w okresie obowiązywania niższej ceny. Jeśli stawki zostaną później zwiększone, cena dla rejestracji dotycząca usługi nie zostanie podwyższona ponad górny limit ochrony cen zdefiniowany powyżej. Jednak może zostać podwyższona względem poprzedniej, obniżonej ceny. W obu przypadkach firma Microsoft poinformuje klientów i pośrednich partnerów handlowych o nadchodzących zmianach cen za pośrednictwem wiadomości e-mail wysłanych do administratorów przedsiębiorstwa i partnerów skojarzonych z rejestracją.

### <a name="current-effective-pricing"></a>Aktualnie obowiązujące ceny

Klient i partnerzy handlowi mogą wyświetlić bieżące ceny dla rejestracji, logując się w witrynie [Azure Enterprise Portal](https://ea.azure.com/) i przechodząc do strony cennika dla rejestracji. W przypadku zakupu platformy Azure za pośrednictwem jednego z partnerów handlowych należy uzyskać aktualizacje cennika od partnera handlowego, jeśli nie włączył on wyświetlania narzutów cenowych dla rejestracji.

### <a name="introduction-of-new-azure-services"></a>Wprowadzenie nowych usług platformy Azure

Ciągle ulepszamy platformę Azure i okresowo dodajemy nowe usługi, które są wyceniane niezależnie od istniejących usług. Niektóre usługi w wersji zapoznawczej są dostępne automatycznie, a inne wymagają od klienta wykonania akcji za pośrednictwem witryny [Azure Account Portal](https://account.windowsazure.com/PreviewFeatures).

Niektóre usługi są wprowadzane z cenami promocyjnymi, które mogą zostać podwyższone w przyszłości.

Po przejściu usługi z wersji zapoznawczej do ogólnie dostępnej ceny mogą wzrosnąć ze względu na zastosowanie pełnych umów SLA dotyczących wydajności i niezawodności. Taka podwyżka nie jest ograniczona przez ochronę ceny bazowej. Opłaty za użycie tych usług są naliczane według zwiększonej stawki. Aby uniknąć naliczania opłat związanych z tymi nowymi usługami, należy zrezygnować z korzystania z nich.

### <a name="introduction-of-regional-pricing"></a>Wprowadzenie cen regionalnych

Poza wprowadzaniem nowych usług, także model usług okresowo zmienia się z pojedynczego globalnego na bardziej regionalny w miarę wzrostu regionalnego wsparcia dla poszczególnych usług.

Przy pierwszym wprowadzeniu regionów dla usługi ochrona ceny bazowej dotyczy nowych regionów. Jednak dodatkowe regiony wprowadzone później dla tej samej usługi są traktowane jako nowe usługi i oferowane za własne indywidualne stawki niezależnie od ochrony ceny bazowej.

### <a name="enterprise-devtest"></a>Enterprise — tworzenie i testowanie

Administratorzy przedsiębiorstwa mogą umożliwić właścicielom konta tworzenie subskrypcji opartych na ofercie Enterprise — tworzenie i testowanie. Właściciel konta musi skonfigurować subskrypcje Enterprise — tworzenie i testowanie wymagane dla bazowych subskrybentów. Ta konfiguracja umożliwia aktywnym subskrybentom programu Visual Studio uruchamianie obciążeń programistycznych i testowych na platformie Azure przy użyciu specjalnych stawek oferty Enterprise — tworzenie i testowanie. Aby uzyskać więcej informacji, zobacz [Enterprise — tworzenie i testowanie](https://azure.microsoft.com/offers/ms-azr-0148p/).

## <a name="next-steps"></a>Następne kroki

- Aby uzyskać więcej informacji, zobacz [Faktury dotyczące rejestracji przedsiębiorstw](ea-portal-enrollment-invoices.md).