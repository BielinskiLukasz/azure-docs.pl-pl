---
title: Tworzenie obszaru deweloperskiego Kubernetes w chmurze przy użyciu platformy .NET Core i programu Visual Studio | Microsoft Docs
titleSuffix: Azure Dev Spaces
services: azure-dev-spaces
ms.service: azure-dev-spaces
ms.component: azds-kubernetes
author: ghogen
ms.author: ghogen
ms.date: 07/09/2018
ms.topic: tutorial
description: Szybkie tworzenie w środowisku Kubernetes za pomocą kontenerów i mikrousług na platformie Azure
keywords: Docker, Kubernetes, Azure, AKS, Azure Kubernetes Service, containers
manager: douge
ms.openlocfilehash: 452746e897f95f12a25522ea9f37ca0254a12d6d
ms.sourcegitcommit: 0a84b090d4c2fb57af3876c26a1f97aac12015c5
ms.translationtype: HT
ms.contentlocale: pl-PL
ms.lasthandoff: 07/11/2018
ms.locfileid: "38612873"
---
# <a name="get-started-on-azure-dev-spaces-with-net-core-and-visual-studio"></a>Rozpoczęcie pracy w usłudze Azure Dev Spaces za pomocą platformy .NET Core i programu Visual Studio

Ten przewodnik zawiera informacje na temat wykonywania następujących czynności:

- Konfigurowanie usługi Azure Dev Spaces za pomocą zarządzanego klastra Kubernetes na platformie Azure.
- Iteracyjne tworzenie kodu w kontenerach przy użyciu programu Visual Studio.
- Niezależne tworzenie dwóch oddzielnych usług i wywoływanie innej usługi przy użyciu funkcji odnajdywania usług DNS w środowisku Kubernetes.
- Efektywne tworzenie i testowanie kodu w środowisku zespołu.

[!INCLUDE[](includes/see-troubleshooting.md)]

[!INCLUDE[](includes/portal-aks-cluster.md)]

## <a name="get-the-visual-studio-tools"></a>Pobieranie narzędzi Visual Studio
1. Zainstaluj najnowszą wersję programu [Visual Studio 2017](https://www.visualstudio.com/vs/).
1. Przy otwartym instalatorze programu Visual Studio upewnij się, że wybrano następujące obciążenie:
    * Tworzenie aplikacji na platformie ASP.NET i aplikacji internetowych
1. Instalacja narzędzi [Visual Studio Tools for Kubernetes](https://aka.ms/get-azds-visualstudio)

## <a name="create-a-web-app-running-in-a-container"></a>Tworzenie aplikacji internetowej uruchomionej w kontenerze

W tej sekcji utworzysz aplikację internetową ASP.NET Core i uruchomisz ją w kontenerze w środowisku Kubernetes.

### <a name="create-an-aspnet-web-app"></a>Tworzenie aplikacji internetowej platformy ASP.NET

W programie Visual Studio 2017 utwórz nowy projekt. Obecnie projekt musi być **aplikacją internetową ASP.NET Core**. Nazwij projekt „**webfrontend**”.

![](media/get-started-netcore-visualstudio/NewProjectDialog1.png)

Wybierz szablon **Aplikacja internetowa (Model-View-Controller)** i upewnij się, że na dwóch listach rozwijanych w górnej części okna dialogowego zostały wybrane pozycje **.NET Core** i **ASP.NET Core 2.0**. Kliknij przycisk **OK**, aby utworzyć projekt.

![](media/get-started-netcore-visualstudio/NewProjectDialog2.png)


### <a name="enable-dev-spaces-for-an-aks-cluster"></a>Włączanie usługi Dev Spaces dla klastra usługi AKS

Po otwarciu utworzonego przed chwilą projektu wybierz usługę **Azure Dev Spaces** z listy rozwijanej ustawień uruchamiania, jak pokazano poniżej.

![](media/get-started-netcore-visualstudio/LaunchSettings.png)

W wyświetlonym następnie oknie dialogowym upewnij się, że logujesz się przy użyciu odpowiedniego konta, a następnie wybierz istniejący klaster Kubernetes.

![](media/get-started-netcore-visualstudio/Azure-Dev-Spaces-Dialog.PNG)

Na liście rozwijanej **Miejsce** zostaw na razie ustawienie domyślne `default`. Później dowiesz się więcej na temat tej opcji. Zaznacz pole wyboru **Publicznie dostępne**, aby aplikacja internetowa była dostępna za pośrednictwem publicznego punktu końcowego. To ustawienie nie jest wymagane, ale przyda się do zademonstrowania pewnych pojęć w dalszej części tego przewodnika. Nie przejmuj się — w każdym przypadku będzie można debugować witrynę internetową przy użyciu programu Visual Studio.

![](media/get-started-netcore-visualstudio/Azure-Dev-Spaces-Dialog2.png)

Kliknij przycisk **OK**, aby wybrać lub utworzyć klaster.

Jeśli wybierzesz klaster, który nie został aktywowany do pracy z usługą Azure Dev Spaces, zobaczysz komunikat z pytaniem, czy chcesz go skonfigurować.

![](media/get-started-netcore-visualstudio/Add-Azure-Dev-Spaces-Resource.png)

Wybierz pozycję **OK**.

 W celu wykonania tej czynności zostanie uruchomione zadanie w tle. Ukończenie procedury zajmie kilka minut. Aby zobaczyć, czy zadanie jest w toku, umieść kursor myszy na ikonie **Zadania w tle** w lewym dolnym rogu paska stanu, jak pokazano na poniższej ilustracji.

![](media/get-started-netcore-visualstudio/BackgroundTasks.PNG)

> [!Note]
> Dopóki obszar deweloperski nie zostanie pomyślnie utworzony, nie można debugować aplikacji.

### <a name="look-at-the-files-added-to-project"></a>Przyglądanie się plikom dodanym do projektu
Czekając na utworzenie obszaru deweloperskiego, przyjrzyj się plikom, które zostały dodane do projektu po wybraniu opcji korzystania z obszaru deweloperskiego.

Najpierw zobaczysz, że został dodany folder o nazwie `charts`, a w tym folderze został utworzony szkielet [planu narzędzia Helm](https://docs.helm.sh) dla Twojej aplikacji. Te pliki służą do wdrażania aplikacji w obszarze deweloperskim.

Zobaczysz, że został dodany plik o nazwie `Dockerfile`. Ten plik zawiera informacje potrzebne do spakowania aplikacji w standardowym formacie Docker.

Ponadto zobaczysz plik o nazwie `azds.yaml`, zawierający konfigurację w czasie programowania, która jest wymagana przez obszar deweloperski.

![](media/get-started-netcore-visualstudio/ProjectFiles.png)

## <a name="debug-a-container-in-kubernetes"></a>Debugowanie kontenera w środowisku Kubernetes
Po pomyślnym utworzeniu obszaru deweloperskiego możesz debugować aplikację. Ustaw punkt przerwania w kodzie, na przykład w wierszu 20 pliku `HomeController.cs`, w którym jest ustawiona zmienna `Message`. Naciśnij klawisz **F5**, aby rozpocząć debugowanie. 

Program Visual Studio będzie komunikować się z obszarem deweloperskim w celu skompilowania i wdrożenia aplikacji, a następnie otworzy przeglądarkę z uruchomioną aplikacją internetową. Może się wydawać, że kontener działa lokalnie, ale faktycznie jest on uruchamiany w obszarze deweloperskim na platformie Azure. Przyczyną utworzenia adresu hosta lokalnego jest utworzenie przez usługę Azure Dev Spaces tymczasowego tunelu SSH w kontenerze uruchomionym w usłudze AKS.

Kliknij link **Informacje** w górnej części strony, aby wyzwolić punkt przerwania. Masz pełny dostęp do informacji debugowania, takich jak stos wywołań, zmienne lokalne, informacje o wyjątkach itd., zupełnie jakby kod był wykonywany lokalnie.

## <a name="iteratively-develop-code"></a>Iteracyjne programowanie kodu

Usługa Azure Dev Spaces umożliwia nie tylko uruchamianie kodu w środowisku Kubernetes — pozwala też szybko i wielokrotnie wyświetlać efekt zmian wprowadzonych w kodzie w środowisku Kubernetes w chmurze.

### <a name="update-a-content-file"></a>Aktualizowanie pliku zawartości
1. Znajdź plik `./Views/Home/Index.cshtml` i zmień kod HTML. Na przykład zmień wiersz 70 z `<h2>Application uses</h2>` na `<h2>Hello k8s in Azure!</h2>`
1. Zapisz plik.
1. Otwórz przeglądarkę i odśwież stronę. Na stronie powinien być widoczny zaktualizowany kod HTML.

Co się stało? Modyfikacje plików zawartości, takich jak HTML i CSS, nie wymagają ponownej kompilacji w aplikacji internetowej .NET Core. Z tego względu aktywna sesja F5 automatycznie synchronizuje wszystkie zmodyfikowane pliki zawartości z uruchomionym kontenerem w usłudze AKS, co umożliwia błyskawiczny podgląd zmian zawartości.

### <a name="update-a-code-file"></a>Aktualizowanie pliku kodu
Aktualizacja plików kodu wymaga nieco więcej pracy, ponieważ trzeba ponownie skompilować aplikację .NET Core i utworzyć zaktualizowane pliki binarne aplikacji.

1. Zatrzymaj debuger w programie Visual Studio.
1. Otwórz plik kodu o nazwie `Controllers/HomeController.cs` i zmień komunikat wyświetlany na stronie Informacje: `ViewData["Message"] = "Your application description page.";`
1. Zapisz plik.
1. Naciśnij klawisz **F5**, aby ponownie uruchomić debugowanie. 

Zamiast ponownego kompilowania i wdrażania nowego obrazu kontenera przy każdej zmianie kodu, co często zajmuje dużo czasu, usługa Azure Dev Spaces przyrostowo ponownie kompiluje kod w istniejącym kontenerze, co przyspiesza działanie pętli edytowania/debugowania.

Odśwież aplikację internetową w przeglądarce, a następnie otwórz stronę Informacje. Twój komunikat powinien zostać wyświetlony w interfejsie użytkownika.

## <a name="next-steps"></a>Następne kroki

> [!div class="nextstepaction"]
> [Więcej informacji na temat programowania zespołowego](team-development-netcore-visualstudio.md)
