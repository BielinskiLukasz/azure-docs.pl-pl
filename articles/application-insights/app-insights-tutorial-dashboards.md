---
title: "Tworzenie niestandardowych pulpitów nawigacyjnych w usłudze Azure Application Insights | Microsoft Docs"
description: "Samouczek dotyczący tworzenia niestandardowych pulpitów nawigacyjnych wskaźników KPI przy użyciu usługi Azure Application Insights."
keywords: 
services: application-insights
author: mrbullwinkle
ms.author: mbullwin
ms.date: 09/20/2017
ms.service: application-insights
ms.custom: mvc
ms.topic: tutorial
manager: carmonm
ms.openlocfilehash: 50d2545d5145f1d93a1ea9fed3e4f98b474d41b2
ms.sourcegitcommit: b32d6948033e7f85e3362e13347a664c0aaa04c1
ms.translationtype: HT
ms.contentlocale: pl-PL
ms.lasthandoff: 02/13/2018
---
# <a name="create-custom-kpi-dashboards-using-azure-application-insights"></a>Tworzenie niestandardowych pulpitów nawigacyjnych wskaźników KPI przy użyciu usługi Azure Application Insights

W witrynie Azure Portal można utworzyć wiele pulpitów nawigacyjnych. Każdy z nich może zawierać kafelki z wizualizacją danych pochodzących z wielu zasobów platformy Azure znajdujących się w różnych subskrypcjach i grupach zasobów.  Można przypinać różne wykresy i widoki z usługi Azure Application Insights, tworząc niestandardowe pulpity nawigacyjne, które dostarczają pełny obraz kondycji i wydajności aplikacji.  Ten samouczek przedstawia kroki tworzenia niestandardowego pulpitu nawigacyjnego, który zawiera różne typy danych i wizualizacji z usługi Azure Application Insights.  Omawiane kwestie:

> [!div class="checklist"]
> * Tworzenie niestandardowego pulpitu nawigacyjnego na platformie Azure
> * Dodawanie kafelka z galerii kafelków
> * Dodawanie standardowych metryk usługi Application Insights do pulpitu nawigacyjnego 
> * Dodawanie niestandardowego wykresu metryk usługi Application Insights do pulpitu nawigacyjnego
> * Dodawanie wyników zapytania usługi Analytics do pulpitu nawigacyjnego 



## <a name="prerequisites"></a>Wymagania wstępne

W celu ukończenia tego samouczka:

- Wdróż aplikację .NET na platformie Azure i [włącz zestaw Application Insights SDK](app-insights-asp-net.md). 

## <a name="log-in-to-azure"></a>Zaloguj się do platformy Azure.
Zaloguj się do witryny Azure Portal pod adresem [https://portal.azure.com](https://portal.azure.com).

## <a name="create-a-new-dashboard"></a>Tworzenie nowego pulpitu nawigacyjnego
Pojedynczy pulpit nawigacyjny może zawierać zasoby z wielu aplikacji, subskrypcji i grup zasobów.  Aby rozpocząć wykonywanie kroków tego samouczka, utwórz nowy pulpit nawigacyjny aplikacji.  

2.  Na ekranie głównym portalu wybierz pozycję **Nowy pulpit nawigacyjny**.

    ![Nowy pulpit nawigacyjny](media/app-insights-tutorial-dashboards/new-dashboard.png)

3. Wpisz nazwę pulpitu nawigacyjnego.
4. Otwórz **galerię kafelków**, aby zobaczyć, jak wiele różnych kafelków możesz dodać do pulpitu nawigacyjnego.  Oprócz dodawania kafelków z galerii na pulpicie nawigacyjnym możesz przypinać wykresy i inne widoki bezpośrednio z usługi Application Insights.
5. Znajdź kafelek **Markdown** i przeciągnij go na pulpit nawigacyjny.  Ten kafelek pozwala dodawać tekst sformatowany w języku znaczników markdown, co jest idealnym rozwiązaniem w przypadku dodawania tekstu opisowego do pulpitu nawigacyjnego.
6. Dodaj tekst we właściwościach kafelka i zmień jego rozmiar na kanwie pulpitu nawigacyjnego.
    
    ![Edytowanie kafelka Markdown](media/app-insights-tutorial-dashboards/edit-markdown.png)

6. Kliknij pozycję **Zakończono dostosowywanie** w górnej części ekranu, aby wyjść z trybu dostosowywania kafelka, a następnie kliknij pozycję **Opublikuj zmiany**, aby zapisać zmiany.

    ![Pulpit nawigacyjny z kafelkiem Markdown](media/app-insights-tutorial-dashboards/dashboard-01.png)


## <a name="add-health-overview"></a>Dodawanie ogólnych informacji o kondycji
Pulpit nawigacyjny zawierający tylko statyczny tekst nie jest specjalnie ciekawy, dlatego dodamy teraz kafelek z usługi Application Insights, przedstawiający informacje o aplikacji.  Kafelki usługi Application Insights można dodawać z galerii kafelków lub przypinać je bezpośrednio z ekranów usługi Application Insights.  Pozwala to konfigurować znane wykresy i widoki przed przypięciem ich do pulpitu nawigacyjnego.  Na początku dodamy przegląd standardowych informacji o kondycji aplikacji.  Nie wymaga on konfiguracji i udostępnia minimalne możliwości dostosowania na pulpicie nawigacyjnym.


1. W menu platformy Azure wybierz pozycję **Application Insights**, a następnie wybierz aplikację.
2. W obszarze **Oś czasu przeglądu** wybierz menu kontekstowe i kliknij polecenie **Przypnij do pulpitu nawigacyjnego**.  Spowoduje to dodanie kafelka do ostatnio wyświetlanego pulpitu nawigacyjnego.  

    ![Przypinanie osi czasu przeglądu](media/app-insights-tutorial-dashboards/pin-overview-timeline.png)
 
3. W górnej części ekranu kliknij pozycję **Wyświetl pulpit nawigacyjny**, aby wrócić do pulpitu nawigacyjnego.
4. Oś czasu przeglądu jest teraz widoczna na pulpicie nawigacyjnym.  Przeciągnij ją w odpowiednie miejsce, a następnie kliknij pozycje **Zakończono dostosowywanie** i **Opublikuj zmiany**.  Teraz pulpit nawigacyjny zawiera kafelek z przydatnymi informacjami.

    ![Pulpit nawigacyjny z osią czasu przeglądu](media/app-insights-tutorial-dashboards/dashboard-02.png)



## <a name="add-custom-metric-chart"></a>Dodawanie niestandardowego wykresu metryki
Panel **Metryki** umożliwia graficzne przedstawienie metryki zebranej przez usługę Application Insights w określonym czasie oraz udostępnia opcjonalne filtry i grupowanie.  Podobnie jak w przypadku innych elementów usługi Application Insights, można dodać ten wykres do pulpitu nawigacyjnego.  Wymaga to jednak wykonania pewnych czynności w zakresie dostosowania.

1. W menu platformy Azure wybierz pozycję **Application Insights**, a następnie wybierz aplikację.
1. Wybierz pozycję **Metryki**.  
2. Ponieważ pusty wykres już istnieje, zostanie wyświetlony monit o dodanie metryki.  Dodaj metrykę do wykresu. Opcjonalnie dodaj filtr i grupowanie.  Poniższy przykład przedstawia liczbę żądań serwera, pogrupowanych według ich powodzenia.  Dzięki temu na bieżąco widać, które żądania zakończyły się powodzeniem, a które niepowodzeniem.

    ![Dodawanie metryki](media/app-insights-tutorial-dashboards/metrics-chart.png)

4. Wybierz menu kontekstowe wykresu, a następnie wybierz polecenie **Przypnij do pulpitu nawigacyjnego**.  Spowoduje to dodanie widoku do ostatnio wyświetlanego pulpitu nawigacyjnego.

    ![Przypinanie wykresu metryki](media/app-insights-tutorial-dashboards/pin-metrics-chart.png)

3. W górnej części ekranu kliknij pozycję **Wyświetl pulpit nawigacyjny**, aby wrócić do pulpitu nawigacyjnego.

4. Wykres metryk z osią czasu jest teraz widoczny na pulpicie nawigacyjnym. Przeciągnij go w odpowiednie miejsce, a następnie kliknij pozycje **Zakończono dostosowywanie** i **Opublikuj zmiany**. 

    ![Pulpit nawigacyjny z metrykami](media/app-insights-tutorial-dashboards/dashboard-03.png)


## <a name="metrics-explorer"></a>Eksplorator metryk
Kafelek **Eksplorator metryk** jest podobny do kafelka Metryki, ale można go dostosować w znacznie większym stopniu po dodaniu do pulpitu nawigacyjnego.  Wybór wykresu do graficznego przedstawienia metryk zależy od preferencji i wymagań.

1. W menu platformy Azure wybierz pozycję **Application Insights**, a następnie wybierz aplikację.
1. Wybierz pozycję **Eksplorator metryk**. 
2. Kliknij, aby edytować wykres, a następnie wybierz co najmniej jedną metrykę i szczegółową konfigurację (opcjonalnie).  W tym przykładzie przedstawiono wykres liniowy, umożliwiający śledzenie średniego czasu odpowiedzi strony.
3. Kliknij ikonę pinezki w prawym górnym rogu, aby dodać wykres do pulpitu nawigacyjnego, a następnie przeciągnij go w odpowiednie miejsce.

    ![Eksplorator metryk](media/app-insights-tutorial-dashboards/metrics-explorer.png)

4. Kafelek Eksplorator metryk udostępnia szersze możliwości dostosowywania po dodaniu go do pulpitu nawigacyjnego.  Kliknij prawym przyciskiem myszy kafelek i wybierz polecenie **Edytuj tytuł**, aby dodać niestandardowy tytuł.  W razie potrzeby wprowadź inne dostosowania.

    ![Pulpit nawigacyjny z eksploratorem metryk](media/app-insights-tutorial-dashboards/dashboard-04a.png)

5. Wykres Eksplorator metryk jest teraz widoczny na pulpicie nawigacyjnym.

    ![Pulpit nawigacyjny z eksploratorem metryk](media/app-insights-tutorial-dashboards/dashboard-04.png)

## <a name="add-analytics-query"></a>Dodawanie zapytania usługi Analytics
Funkcja analizy usługi Azure Application Insights udostępnia zaawansowany język zapytań, który pozwala analizować wszystkie dane zebrane przez usługę Application Insights.  Wyniki zapytania usługi Analytics można dodać do pulpitu nawigacyjnego, podobnie jak wykresy i inne widoki.   

Ponieważ funkcja analizy usługi Azure Application Insights jest odrębną usługą, musisz udostępnić pulpit nawigacyjny, aby dołączyć zapytanie usługi Analytics.  Udostępnienie pulpitu nawigacyjnego platformy Azure powoduje opublikowanie go jako zasobu platformy Azure, co pozwala innym użytkownikom i zasobom korzystać z niego.  

1. W górnej części ekranu pulpitu nawigacyjnego kliknij pozycję **Udostępnij**.

    ![Publikowanie pulpitu nawigacyjnego](media/app-insights-tutorial-dashboards/publish-dashboard.png)

2. Nie zmieniaj zawartości pola **Nazwa pulpitu nawigacyjnego**. Wybierz pozycję **Nazwa subskrypcji**, aby udostępnić pulpit nawigacyjny.  Kliknij przycisk **Opublikuj**.  Od tej chwili pulpit nawigacyjny jest dostępny dla innych usług i subskrypcji.  Opcjonalnie możesz zdefiniować listę użytkowników, którzy powinni mieć dostęp do pulpitu nawigacyjnego.
1. W menu platformy Azure wybierz pozycję **Application Insights**, a następnie wybierz aplikację.
2. Kliknij pozycję **Analiza** w górnej części ekranu, aby otworzyć portal Analiza.

    ![Uruchamianie funkcji analizy](media/app-insights-tutorial-dashboards/start-analytics.png)

3. Wpisz następujące zapytanie, które zwraca 10 najczęściej wyświetlanych stron oraz liczbę żądań dostępu do nich:

    ```
    requests
    | summarize count() by name
    | sort by count_ desc
    | take 10 
    ```

4. Kliknij przycisk **Przejdź**, aby zweryfikować wyniki zapytania.
5. Kliknij ikonę pinezki i wybierz nazwę pulpitu nawigacyjnego.  Inaczej niż w poprzednich krokach, w których używany był ostatnio wyświetlany pulpit nawigacyjny, ta opcja wymaga wybrania pulpitu nawigacyjnego. Dzieje się tak, ponieważ konsola Analiza jest oddzielną usługą, która umożliwia dokonanie wyboru spośród wszystkich udostępnionych pulpitów nawigacyjnych.

    ![Przypinanie zapytania usługi Analytics](media/app-insights-tutorial-dashboards/analytics-pin.png)

5. Zanim wrócisz do pulpitu nawigacyjnego, dodaj kolejne zapytanie, ale tym razem ustaw je jako wykres, aby zobaczyć różnice w wizualizacji zapytań usługi Analytics na pulpicie nawigacyjnym.  Rozpocznij od następującego zapytania, które podsumowuje 10 operacji z największą liczbą wyjątków.

    ```
    exceptions
    | summarize count() by operation_Name
    | sort by count_ desc
    | take 10 
    ```

6. Wybierz pozycję **Wykres**, a następnie wybierz opcję **Pierścieniowy**, aby zwizualizować wyniki.

    ![Wykres analizy](media/app-insights-tutorial-dashboards/analytics-chart.png)

6. Kliknij ikonę pinezki, aby przypiąć wykres do pulpitu nawigacyjnego, a następnie wybierz link umożliwiający powrót do pulpitu nawigacyjnego.
4. Wyniki zapytań w wybranym formacie zostały dodane do pulpitu nawigacyjnego.  Przeciągnij poszczególne wykresy we właściwe miejsce, a następnie kliknij pozycję **Zakończono edytowanie**.
5. Nadaj kafelkom opisowe tytuły, klikając je prawym przyciskiem myszy i wybierając polecenie **Edytuj tytuł**.

    ![Pulpit nawigacyjny z funkcją analizy](media/app-insights-tutorial-dashboards/dashboard-05.png)

5. Kliknij pozycję **Opublikuj zmiany**, aby przekazać zmiany do pulpitu nawigacyjnego, który teraz zawiera różne wykresy i wizualizacje z usługi Application Insights.


## <a name="next-steps"></a>Następne kroki
Teraz, gdy już wiesz, jak tworzyć niestandardowe pulpity nawigacyjne, zapoznaj się z pozostałą częścią dokumentacji usługi Application Insights, w tym analizą przypadku.

> [!div class="nextstepaction"]
> [Szczegółowa diagnostyka](app-insights-devops.md)
